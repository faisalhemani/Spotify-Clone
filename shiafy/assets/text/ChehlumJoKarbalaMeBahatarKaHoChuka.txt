<p>YOUR PARAGRAPH HERE</p>

<p>Chehlum jo karbala may Bahattar ka ho chuka
Paewand bekaso'n key tan-o-ser ka ho chuka
Aur Fatiha Hussain key lashkar ka ho chuka
Qabron pa shor Aal-e-Payambar ka ho chuka</p>

<p>Maatam mein teen roz rahey shor-o-shain say
Roye lipat lipat ke mazaar-e-Hussain say</p>

<p>Misley Charaghay gor ghareeba'n pe dil jalaay
Phoolon ke badlay qabron pe laqtay jigar charhaay
Pyaaron ki boond-o-bash ke saman jo yaad aay
Besakta pukaray kalejey parkhar ke haay</p>

<p>Hai hai wo parda daar hamarey kidhar gaye
Bey parda hokey Aal-e-Nabi dar badar gaye</p>

<p>Maqtal ke aas paas ye Beywon ki thi fughaan
Zainab jabeen lahad pe dharay karti thi bayaan
Ay mere Karbalaee Baradar Hussain jaan
Humsheer teen din sey tumhari hai mehmaan</p>

<p>Allah meri baat bhi poochi na aapne
Zindan ki waredaat bhi poochi na aapne</p>

<p>Raazi hoon jo raza-e-Imaam-e-Jaleel hai
per khabiley mulahiza baazu ka neel hai
Na koee daad ras hai na koee kafeel hai
Bhaee baghair aapke Zainab zaleel hai</p>

<p>Pusht-o-panah uth gaya beykhanuma huwi
Dekho ye pusht khabiley nokey sina huwi</p>

<p>Mein jaanti thi sheher basa hoga Bhaee ka
Hoga hujoom qabr pa saari Khudaee ka
Chehlum karoongi dhoom sey mai Karbalaee ka
Pursaa bhi yaan koee nahi Zehra ki jaee ka</p>

<p>Moonh dhaanp ne ko aap hi palla bhi leti hoon
aur apne dil ko aap he pursaa bhi deti hoon</p>

<p>Chehlum tu kar chuki mai dilafgaar Ya Hussain
Ab Roza ki tarha se ho tayyar Ya Hussain
Beta bhi hai aur Bahan bhi hai nadaar Ya Hussain
Akhir kabhi tu aaengay Zawwar Ya Hussain</p>

<p>Takya hai kaar saaz ye parwar digaar per
Iss dam tu saayebaan bhi nahi hai mazaar per</p>

<p>Zainab pukari kooch ka samaan hogaya
phir shahar mere Bhaee ka sunsaan hogaya
Aur Maqbara Hussain ka sun-saan hogaya
Hoo ka maqam qatl ka maidaan hogaya</p>

<p>Aa ee musafiron ko mere woh zameen pasand
Dunya mein iss zameen ko basti nahi pasand</p>

<p>Ay Karbala-e-Sarwar-e-Dilgeer alweda
Ay Qatlgah-e-Hazrat-e-Shabbir alweda
Ay Qabr Ibn-e-Saheb-e-Tatheer alweda
Ay Bhaee jaan jaati hai Hamsheer alweda</p>

<p>Kya bey naseeb hai ye nawasi Rasool ki
Tum ney mujaveri na hamari khabool ki</p>

<p>Bhayya utho kajavey mein mujhko tumhee bithao
Bhayya mein bey Naqab hoon rah geeron ko hatao
Rokey khanaat Akber-o-Abbas ko bulao
Khali hai godh Bhabi ki Asgher ko lekey aao</p>

<p>Sardar saray qafiley ki aagey hotey hein
Tayyar karwan huwa aur aap sotey hein</p>

<p>Kabse tumhey pukaar rahi hoon mein khasta tan
Hai hai jawab bhi nahi dete Shahe Zaman
Bhayya galay lagalo tu jaaoon suye watan
Aa ee nida sidharo Khuda hafiz ay bahan</p>

<p>Sughra ko meri simt sey bhi pyaar kijiyo
Hoga sawab khatirey bimaar kijiyo</p>


<p>This Audio was obtained from salmanbookcenter.com</p>