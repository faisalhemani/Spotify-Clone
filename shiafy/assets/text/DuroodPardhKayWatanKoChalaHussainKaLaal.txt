<p>DUROOD PADH KE WATAN KO CHALA HUSSAIN KA LAAI
QAREEB PAHONCHI MADINE KE JAB RASOOL KI AAL
TO APNE HAATHOUN PE ZAINAB NE RAKHE SAR KE BAAL
KAHA MADINE SE KULSOOM NE BA RANJ-O- MALAAL</p>

<p>LUTAA KE AAYE HAIN ZEHRA KE SAB GHARAANE KO
NA KAR QUBOOL TOO HAM BEKASOUN KE AANE KO</p>

<p>MADINA HAM TERE WAALI KO AAYE HAIN KHOKAR
MADINA GARDAN-E- SHABBIR PAR CHALA QANJAR
MADINA KOOFE ME SAR NANGE HAM PHIRE DAR DAR
MADINA DAAGHE RASAN HAI HAMAARE SHAANOUN PAR</p>

<p>HAM AAYE ZINDA PA ZEHRA KA NOOR-E- AIN NAHI
MADINA AKBAR-O- QASIM NAHI HUSSAIN NAHI</p>

<p>HILII ZAMEEN MADINE KI USGHADI PAIHAM
KIYA BASHEER KO SAJJAD NE TALAB US DAM
GALE ME SHAAL-E- DAALDI BA DEEDA-E- NAM
AUR USKE HAATH ME ROKAR DIYA SIYAAH ALAM</p>

<p>KAHAA KE JAA NAHI GO APNE MU DIKHAANE KI
MAGAR WATAN ME QABAR KARDE MERE AANE KI</p>

<p>CHALA BASHEER YE DETE HUWA QABAR HAR JAA
MAGAR MUHALLA-E- HAASIM ME DEKHTA HAI KYA
KE EK MARIZA SARE RAAH HAI KHADI TANHA
JO POOCHA NAAM TO RO KE BOLI WO SUGHRA</p>

<p>BASHIR KAHNE LAGA KYUN TOO SHOUR-O- SHAIN ME HAI
KAHA YE HAAL MERA FURQATH-E- HUSSAIN ME HAI</p>

<p>BASHEER SAMJHA YE BINT-E- HUSSAIN HAI SUGHRA
QAMOOSH RAH GAYA SUGHRA KE MU PE KUCH NA KAHA
PUKAARI FAATEMA GARDAN ME DEKH SHAAL-E- AZAA
TU BHAAI LAAYA HAI KIS KI SUNAANI MUJH KO SUNAA</p>

<p>WO BOLA QAASID-E- BEEMAAR-E- KARBALA HOON MAI
SUNAANI QABR-E- PAYAMBAR PE LE CHALA HOON MAI</p>

<p>WO BOLI ROROKE BHAAI YE KYA SUNAATA HAI
WO KOUN HAI JISE BEEMAR TOO BATHAATHA HAI
SUNAANI KIS HAI YE MUJH KO HUWI AATA HAI
KE MUSTAFA KI LAHAD SE TOO KAHNE JAATHA HAI</p>

<p>AMMAMA PHAINK KE USNE KAHA DUHAAI HAI
TERE HUSSAIN KI SUGHRA SUNAANI AAI HAI</p>

<p>ZAMEEN PA HAAE PIDAR KAHKE GIR PADI SUGHRA
QABAR YE PHALLI TO MAATAM HAR EK GHAR ME HUWA
TAMAAM AURTAIN NIKLIN GHAROUN SE KARTHI BUKAA
NABI KI QABR PA JAAKAR BASHEER NE YE KAHAA</p>

<p>SAFAR SE LUT KE IDHAR BHOOKI PYAASIYAAN AAI
UTHO RASOOL TUMHAARI NAWAASIYAAN AAI</p>

<p>BASHIR KAHTHA HAI WALLAH ROUZA KAANP GAYA
LAHAD SE NAALA HUWA WAA HUSSAIN KA PAIDA
IDHAR ZAMEEN PE TADAPTHI THI FAATEMA SUGHRA
ZANAAN-E- HAASHMIYA NE WAHAAN HUJOOM KIYA</p>

<p>HILAA KE SHAANA KAHA SHAAH-E- MASHRAQAIN AAYE
UTHO HUSSAIN KE ASHIQ UTHO HUSSAIN AAYE</p>


<p>This Audio was obtained from salmanbookcenter.com</p>